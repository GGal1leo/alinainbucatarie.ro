---
date: 2022-10-20
title: Pâine fără frământare
categories:
  - patiserie si paine
featured_image: /images/paine.jpg
recipe:
  servings: 6 persoane
  prep: 5 minute
  cook: 50 minute
  ingredients_markdown: |-

    * 500g făină tip 000
    * 370 ml apă
    * 1 linguriță rasă de sare
    * 1 linguriță rasă de drojdie uscată

  directions_markdown: |-

    Într-un bol mare voi pune apa, care trebuie să fie călduță, drojdia, amestec bine cu o lingură și o lasa deoparte pentru 10 minute pentru a se activa drojdia.
    Torn făina peste apă, pun și sarea. Cu o lingură de lemn amestec toate ingredientele până se omogenizează, iar făina este încorportă. Este nevoie de maxim 1 minut, această rețetă nu necesită frământare așa că, odată încorporată făina, ne putem opri din amestecare.
    Acopăr vasul cu o folie de plastic, și îl voi da la frigider pentru un minim de 12 ore. 
    A doua zi aluatul trebuie să își fi dublat volumul.
    Pe o foaie de copt pun puțină făină,torn aluatul pe foaie și o modelez în formă de bilă. O acopăr cu un șervet de bucătărie și o las să crească din nou pentru 1-2 ore.
    Această pâine o voi coace în oală de fontă. După ce pâine dospește de 1 oră, este momentul să dau drumul la cuptor la 230 de grade Celsius. în cuptorul rece voi băga și oala de fontă cu capac pentru a se încalzii odată cu cutorul și aceasta, înnainte de a pune aluatul de pâine în oală. Înnainte de a pune aluatul de pâine la cuptor va trebui să o crestez pe mijloc cu un cuțit ascuțit.
    Când oala este foarte bine încinsă, voi pune coca împreună cu foaia de copt, pun capacul. Voi da totul la cuptor la 230 de grade Celsius pentru 25-30 de minute. 
    Dupâ aproximativ 30 de minute iau capacul jos, trag temperatura cuptorului la 210 grade și voi mai lăsa pentru alte 20 de minute sau până pâinea este frumos rumenită
    La final o scot din oală cu tot cu foaia de copt, o acoper cu un șervet de bucătărie curat și o voi lăsa așa să se răcească.
    Poftă bună!

    SECRETE pentru a avea cele mai bune rezultate
    -trebuie neapărat făină tip 00, ideală pentru pâine, rezultatele nu vor fi aceleași dacă nu aveți o făină cu indice mare de gluten
    -asigurați-vă că drojdia este proaspătă
    -fiind o pâine fără frământare trebuie neapărat să crească la rece(la frigider) pentru un minim de 12 ore
    -gătită în oală de fontă este foarte importantă deoarece aceasta păstrează bine căldura, astfel ținând loc la piatra de la cuptor. Dacă totuși nu aveți puteți să o puneți într-o tavă sau chiar un ceaun

---
  Se amestecă toate ingredientele în 30 de secunde cu o lingură de lemn și băgăm aluatul la frigider! Restul timpului este dospirea, NU trebuie să frământăm până transpirăm.
  Pâinea fără frământare este o metodă de face o pâine gustoasă, aerată,fără a fi nevoie de frământare îndelungată așa cum este necesar la o pâine tradițională, folosind un grad de hidratare mare(70%) și având un timp de dospire mai îndelungare la rece(la frigider). 
  Coaptă în oală de fontă ajută la formare unei cruste mai frumoase, interiorul rămânând moale și aerat. Dacă nu aveți oală de fontă, poate fi folosit și un vas de yena cu capac, sau pur și simplu o oală cu capac care să poată fi băgată la cuptor.
  Metoda aceasta înlocuiește frământarea îndelungată, cu timpul îndelungat a dospirii și gradul mare de hidratare, astfel munca noastră este drastic diminuată.
  De ce nu încerci și tu această metodă, iar dacă încerci nu ezită să îmi scrii cum ți-a ieșit! 


