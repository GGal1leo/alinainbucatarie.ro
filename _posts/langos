---
date: 2022-10-19
title: Langoși simpli cu smântână și cașcaval sau umpluți cu șuncă
categories:
  - mancaruri
featured_image: /images/langos.jpg
recipe:
  servings: 12 bucăți
  prep: 20 minute
  cook: 90 minute
  ingredients_markdown: |-
    **Langoși**

    * 1 kg făină timp 00
    * 650 ml apă
    * 12g drojdie uscată
    * 20g sare
    * 15g zahăr
    * 1 lingură ulei(de măsline)
    
    **pentru umplutura**
    * șuncă
    * brănză de burduf

    * cașcaval pentru pus deasupra
    * smântână
    * apă cu usturoi
  directions_markdown: |-
    **Langoși**

    Vom începe prin a activa drojdia: într-un bol voi pune drojdia împreună cu o linguiță de zahăr. Voi turna puțină apă, amestec totul bine și las deoparte pentru 10 minute pentru a se activa drojdia.
    După ce s-a activat drojdia, într-un bol mare(sau bolul unui mixer) voi pune făina, în mijlocul acestia pun  și drojdia activată, pe langă drojdie, peste făină sarea, zahărul, iar la finalul voi turna apa.
    Folosi mixerul cu atașamentul de cocă pentru a face aluatul, și voi mixa pe viteză mică pentru câteva secunde cât să se lege coca. Odată formată coca voi turna uleiul în fir.
    Las mixerul să își facă treaba pentru câteva minute. Ne dăm seama cu ușurință când este aluatul gata: vom avea o cocă compactă și nu se mai lipește coca de pereții vasului. 
    Putem lăsa coca să fie mixată pentru 5 minute. Sau o putem pune pe blatul de lucru cu puțin ulei și să o frământâm așa pentru câteva minute
    Coca formată o voi lăsa în vasul în care a fost făcută, acoperită cu un șervet de bucătărie curat. O las să crească pentru 1 oră într-un loc cald.
    Din coca formată și crescută voi forma bile de 140 de grame fiecare. Vor ieși în total 12 bile. Fiind o cocă moale, mă voi folosii de ulei pentru a modela bilele. Le voi acoperii cu folie de plastic și le mai las pentru 10-15 minute să crească, între timp voi încinge uleiul
    Într-o tigaie/cratiță încăpătoare voi încinge pe foc mediu foarte bine 1 litru de ulei. Uleiul trebuie bine încins, v-a lua proximativ 10 minute pentru a ajunge la temperatura dorită.
    Din fiecare bilă voi întinde discuri de aproximativ 22cm, mă voi ajuta de ulei pentru a putea întinde coca.
    Se vor prăji pe o parte, când aceasta este bine prăjită îi voi întoarce pe partea cealaltă și îi voi mai prăji pentru 1-2 minute.
    Langoșii simplii prăjiți îi voi scoate pe o farfurie cu servet de bucătărie pentru a absorbii excesul de grăsime.
    Aceștia sunt cei simpli, și vor fi serviți unși cu un mujdei simplu de usturoi: puțină apă cu sare și usturoi zdrobit, smântână și cașcaval răzuit din belșug.
    **Langoși umpluți cu șuncă și brânză**
    Din bilele formate mai devreme, voi întinde discuri de 22 cm, pe o margine voi pune șuncă tăiată/brână de burdurf, voi aduce cealaltă jumătate peste umplutură și voi apăsa foarte bine marginile. Îi voi prăji în uleiul încins pe ambele părți până sunt frumos rumeniți.
    Poftă bună

    * SECRETE pentru a avea cele mai bune rezultate *
    * făina trebuie neapărat să fie tip 00 de bună calitate
    * asigurați-vă că drojdia este în termen
    * la 1 kg de făină este necesar 20g de sare, să nu vi se pară mult
    * cel mai bine ar fi să faceți coca înnainte cu o zi: a-2 sau a-3 zi coca este mai bună, însă trebuie ținută la frigider
---
  Aceasta este rețeta tradițională ungurească de langoși simpli cu usturoi, smântână și cașcaval, dar și cei umpluți: cu șuncă și brânză de burduf. 
  Provenind din zona Ardelului, unde influentă maghiară își spune cuvântul am crescut cu langoși, și îmi aduc aminte cu drag cum mergeam la chișcul din stație să îmi cumpar unu(încă mai este chioșcul).Mereu îmi cumpăram umplut, cel cu șuncă era și încă este preferatul meu. Îmi punea ketchup deasupra, și astăzi tot așa îl mănânc cu cea mai mare placere.                  Se găsesc peste tot, cu diferite umplutur: brânză, suncă, varză, chiar si cabanos, și sunt absolut delicioși.
  Fac parte din categorie măncarurilor de stradă, dacă sunteți la vreun festival din zona Ardealului veți da peste tonete cu langoși cu siguranță.
